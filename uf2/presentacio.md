**UF 2: sistemes operatius lliures en xarxa
Durada: 36 hores**
``
**Resultats d’aprenentatge i criteris d’avaluació**

1. Instal·la i monitora sistemes operatius en xarxa lliures, descrivint-ne les característiques i eines utilitzades.
   1. Realitza l’estudi de compatibilitat del sistema informàtic.
   2. Planifica i realitza el mètode de partició del disc.
   3. Instal·la i actualitza el sistema.
   4. Comprova el funcionament correcte i la connectivitat dels sistemes operatius i programari instal·lats.
   5. Diferencia els modes d’instal·lació.
   6. Aplica procediments per a l’automatització d’instal·lacions i tasques.
   7. Interpreta la informació de configuració del sistema operatiu en xarxa.
   8. Realitza tasques de manteniment del programari instal·lat en el sistema i de configuració de l’entorn.
   9. Instal·la, configura i descriu les característiques de programes de monitoratge.
   10. Identifica problemes de rendiment en el sistema a partir de les traces generades pel mateix sistema.
   11. Documenta adequadament els processos realitzats d’instal·lació i monitoratge, les incidències aparegudes i les solucions aportades.
   12. Cerca i interpreta documentació tècnica en les llengües oficials i en les de més ús en el sector.
   
2. Realitza tasques de gestió sobre dominis utilitzant eines d’administració de dominis i interpretant-ne la documentació tècnica.
   1. Identifica la funció de servei de directori i domini, l’estructura, els seus elements i nomenclatura.
   2. Realitza la instal·lació i configuració bàsica del servei de directori i estableix relacions de confiança.
   3. Utilitza eines gràfiques d’administració de domini i consoles d’administració.
   4. Utilitza agrupacions d’elements per a la creació de models administratius.
   5. Crea, configura i gestiona comptes d’usuari, grups, equips i diferents tipus de perfils.
   6. Especifica el propòsit dels grups, els seus tipus i àmbits, i gestiona la pertinença d’usuaris a grups.
   7. Identifica les característiques d’usuaris i grups predeterminats i especials.
   8. Utilitza eines per a l’administració d’usuaris i grups, incloses en el sistema operatiu en xarxa.
   9. Identifica i aplica directrius a la gestió del domini.
   10. Verifica la correcció de les tasques realitzades i documenta adequadament les tasques de gestió i administració de dominis realitzades.
   11. Cerca i interpreta documentació tècnica en les llengües oficials i en les de més ús en el sector.

**Continguts**

1. Instal·lació, actualització i monitoratge de sistemes operatius en xarxa lliures:
   1. Realització de l’estudi de compatibilitat del sistema informàtic. Planificació i realització de la partició del disc. Selecció i aplicació dels sistemes d’arxius i components a instal·lar.
   2. Instal·lació i actualització del sistema. Comprovació del funcionament correcte i connectivitat del sistema.
   3. Diferenciació dels modes i mètodes d’instal·lació. Automatització d’instal·lacions i tasques.
   4. Interpretació de la informació de configuració del sistema. Realització de tasques de manteniment del programari instal·lat en el sistema i de configuració de l’entorn personal.
   5. Instal·lació, configuració i descripció dels programes de monitoratge. Observació de l’activitat del sistema. Identificació de problemes de rendiment del sistema. Arrencada/aturada. Processos. Descripció de les possibles errades i solucions.
   6. Documentació del procés d’instal·lació i monitoratge, de les incidències aparegudes amb les seves solucions.
   7. Interpretació de documentació tècnica.

2. Gestió de dominis:

   1. Identificació de la funció de servei de directori i domini. Estructura. Elements i nomenclatura. Realització de la instal·lació i configuració bàsica d’un servei de directori. Creació de dominis i establiment de relacions de confiança.
   2. Utilització d’eines gràfiques d’administració de dominis. Consoles d’administració.
   3. Ús d’agrupacions d’elements per a la creació de models administratius. Creació, configuració i gestió de comptes d’usuari, grup, equip i diferents tipus de perfils.
   4. Especificació del propòsit dels grups. Tipus i àmbits. Propietats. Gestió de la pertinença d’usuaris a grups. Identificació de les característiques d’usuaris i grups predeterminats i especials del sistema. Utilització d’eines per a l’administració d’usuaris i grups, incloses en el sistema operatiu en xarxa.
   5. Aplicació de directrius a la gestió de dominis. Tipus de directrius.
   6. Comprovació del funcionament correcte de les instal·lacions i configuracions realitzades. Documentació del procés d’instal·lació i de les incidències aparegudes amb les seves solucions.
   7. Interpretació de documentació tècnica.
